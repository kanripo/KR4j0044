# -*- mode: mandoku-view; -*-
#+TITLE: 知稼翁詞
#+DATE: 2015-08-25 00:48:22.187129
#+PROPERTY: ID KR4j0044
#+PROPERTY: BASEEDITION WYG    
#+PROPERTY: JUAN 提要
<pb:KR4j0044_WYG_000-1a>¶
欽定四庫全書　　　　集部十¶
　提要¶
　　知稼翁詞　　　　　詞曲類一(詞集之屬/)¶
　　　　(臣/)等謹案知稼翁詞一巻宋黄公度撰公度¶
　　　　有知稼翁集别著録所作詞一巻巳見集中¶
　　　　此則毛晉所刋别行本也詞僅十調共十三¶
　　　　闋據巻末其子沃跋語乃收拾未得其半録¶
　　　　而蔵之以傳後裔者每詞之下系以本事並¶
<pb:KR4j0044_WYG_000-1b>¶
　　　　詳及同時倡酬詩文公度之生平本末可以¶
　　　　見其大概較他家詞集特為詳贍至汪藻㸃¶
　　　　綘唇詞亂鴉啼後歸思濃如酒句呉曽能改¶
　　　　齋漫録改竄作曉雅啼後歸夢濃如酒兼憑¶
　　　　虛撰一事實殊乖本義沃因其父有和詞遂¶
　　　　明辨其譌自屬確鑿可據乃朱彛尊選詞綜¶
　　　　猶信呉曽曲説改藻原詞且坐草堂以擅改¶
　　　　之罪不知草堂惟以歸思作歸興其餘實未¶
<pb:KR4j0044_WYG_000-2a>¶
　　　　嘗改彛尊殆偶誤記歟¶
　　蒲江詞　　　　　　詞曲類一(詞集之屬/)¶
　　　　(臣/)等謹案蒲江詞一巻宋盧祖臯撰祖臯字¶
　　　　申之又字次䕫號蒲江永嘉人登慶元五年¶
　　　　進士嘉定中為軍器少監權直學士院祖臯¶
　　　　為樓鑰之甥學有淵源嘗與永嘉四靈以詩¶
　　　　相倡和然詩集不傳惟貴耳集載其玉堂有¶
　　　　感松江别友二絶句梅磵詩話載其廟山道¶
<pb:KR4j0044_WYG_000-2b>¶
　　　　中一絶句全芳備祖載其荼䕷一絶句僧北¶
　　　　磵集附載其讀書種橘二絶句東甌詩集載¶
　　　　其雨後得月小飲懷趙天樂五言一律而已¶
　　　　其詞集則陳振孫書録解題著録一巻其篇¶
　　　　帙多寡巳不可考此本為明毛晉所刻凡二¶
　　　　十五闋今以黄昇花菴詞選相較則前二十¶
　　　　四闋悉選之所録惟最後好事近一闋為晉¶
　　　　所増入疑原集亦佚晉特抄撮黄昇所録以¶
<pb:KR4j0044_WYG_000-3a>¶
　　　　備一家耳其中字句與詞選頗有異同如開¶
　　　　巻賀新郎荒詞誰繼風流後句詞選作荒祠¶
　　　　水龍吟帶酒離恨句帶酒詞選作帶將烏夜¶
　　　　啼第三首後闋昨日已秋風句昨日詞選作¶
　　　　昨夜並應以詞選為長晉蓋未及詳校惟賀¶
　　　　新郎序首彭傳師字晉注詞選作傳帥然今¶
　　　　詞選實作傳師則不知晉所據者何本矣至¶
　　　　鷓鴣天後闋丁寧須滿玉西東句據文應作¶
<pb:KR4j0044_WYG_000-3b>¶
　　　　玉東西而此詞實用東韻則由祖臯偶然誤¶
　　　　用如黄庭堅之押秦西巴為巴西非校者之¶
　　　　誤也乾隆四十五年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
